 

218 AVRELII Pavonum

Postquam cadaver sanguine egesto rigens,

Compage ab illa flamines retraxerint,

Procedit inde pontifex, visu horridus,

Ostentat udum verticem, barbam gravem,

Vittas madentes, atque amictus ebrios (1). 1045
Hunc inquinatum talibus contagiis,

Tabe recentis sordidum piaculi,

Omnes salutant atque adorant eminus,

Vilis quod illum sanguis et bos mortuus

Foedis latentem sub cavernis laverint. 1050
Addamus illam, vis, hecatomben tuam?

(Jimtena ferro quum cadunt animalia,

Variaque abundans caede restagnat cruor,

Vix ut cruentis augures natatibus

Possint meare per profundum sanguinis. 1055

Sed quid macellum (2) pingue pulvinarium,
Quid maximorum lancinatores gregum,
Eviscerata carne crudos criminor?
Sunt sacra, quando vosmet ipsi exciditis (3), ,
Votivus et quum membra detruncat dolor. 1060 ’ἰ

Cultrum in lacertos exserit fanaticus,
Sectisque Matrem brachiis placat deam,
Furere ac rotari ius putatur mysticum:
Parca ad secandum dextra fertur impia,
Caelum meretur vulnerum crudelitas. 1055

(1) amictus ebrios, sanguine madentes.

(2) macellum. Hoc nomine Romani locum septum designa·
bant, ubi pecora mactarentur. variique generis obsonia venum
prostarent. Contemptirn vocat poeta macellum templorum vesti-
bula ob pecorum sacrificia, ipsosque sacerdotes -lancinatoresu
qni carnes et exta victimarum in partes secta inter se par-
tiebantur.

(3) vosmet ipsi exciditis. De scellerata hac mares evitandi
arte, quam iam memoravit Moyses in Deuteron. XXXIII, 1, vide
sis MAzocmvm, Spicil. Bibl. T, 11, p. 8.

 

