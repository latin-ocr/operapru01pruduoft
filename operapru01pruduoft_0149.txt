,jn-suein· U· μ

   

ΠΕΡΙ ΣΤΕΦΑΝΩΝ ΗΥΜΝνε 11 10.

 

Vix fama nota est, abditis
Quam plena (1) Sanctis Roma sit,
Quam dives urbanum solum
Sacris sepulcris floreat.

Sed qui caremus his bonis, 543
Nec sanguinis vestigia
Videre coram possumus,
Caelum intuemur eminus.

Sic, sancte LAVREwm, tuam
Nos passionem quaerimus3 550
Est aula nam duplex tibi,
Hic corporis, mentis polo.

Illic inenarrabili
Adlectus (2) urbi municeps,
Aeternae in arce curiae 555
Gestas coronam civicam.

Videor videre inlustribus
Gemmis coruscantem virum,
Quem Roma caelestis sibi
Legit perennem consulem. 560

Quae sit potestas credita,
Et muneris quantum datum,
Probant Quiritum gaudia,
Quibus rogatus adnuis.

(1) quam plenam. Hinc discat lector, quam salsi sint
Dodwelli sectatores ‚ qui sanctorum martyrum numerum coar-
ctare student, praesertim vero in urbe Roma, quam quis potest
verissime dicere totam generosorum Christianorum sanguino
fuisse perfusam ac piatam. Csr. Viscon'ri, Mem. Romane d’anci-
ohim. Roma 1825.

(2) adlectus etc. Beatus Laurentius, civibus coelestis urbis
adnumeratus, civica omnino corona. dignus habitus est, quum
popularium suorum non tantum saluti prospexerIt corporis,
quantum animae, quod maximi faciendum.

