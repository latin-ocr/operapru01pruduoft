 

130 AVRELH annnnrn

 

Ac verba primum mollia

Suadendo blande effuderam

Captator ut vitulum lupus

Rapturus adludit prius. 20
— « Rex, inquit, orbis maximus, (1)

Qui sceptra gestat Romula,

Servire sanxit omnia

Priscis deorum cultibus.

Vos, Nazareni, adsistite, (2) 25
Rudemque ritum spernite: (3)
Haec saxa, quae princeps colit, (4)
Placate fumo et victima. » -

Exclamat hic V1NcENT1vs,
Levita de tribu sacra, 30
Minister altaris Dei,
Septem ex columnis lacteis: (5)

— « Tibi ista praesint numina,
Tu saxa, tu lignum colas3
Tu mortuorum mortuus 35
Fias deorum pontifex.

(1) Rem orbis maximus. Maximianus Herculeus, quo impe-
rante Dacianus praefuit Hispaniae, uti adparet ex inscriptione
Gnv'rnm, pag. 199.

(2) Vos Nazareni. Christiani per contemptum Nazarenorum
nomino appellabantur et a Iudaeis, et ab iis qui turpiter a Chri-
stiano nomine desciverant, tum denique ab iis, qui pravas su-
perstitiones profiterentur. V. Emonam, Oriy. Eccl. T. 1, L. Ι,
c. 1; MAMACH. Oriy. Antiquit. Christian. Ι, c. 11.

(3) rudemque ritum. Rudis Christianorum ritus erat, quod
novus, multitudini ignotus, vel etiam quod hominibus repugnaret
voluptatum illecebris irretitis.

(4) haec saxa. Omnes codd. tum szum, quum Hnms. et
Vaticc. Nihilo tamen secius Gmnmnvs legendum praecipit, sacra
« neque enim, ait, ipse opinor, Datianus fassurus a se saxa coli
pro eo numine, quod figura repraesentari credebat »1

(5) columnis lacteis, Metaph. longius petita.

