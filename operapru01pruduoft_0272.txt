230 Avnnnn PRVDENTn

Nec iam densa sacro quidquam de corpore silva 145
Obtinet, aut plenis fraudat ab exequiis.
Quumque recensitis constaret partibus ille,
Corporis integri qui fuerat numerus:
Nec purgata (1) aliquid deberent avia toto
Ex homine, extersis frondibus et scopulis. 150
Metando (2) eligitur tumulo locus: Ostia linquunt:
Roma placet, sanctos quae teneat cineres.
Haud procul extremo culta acl pomeria vallo
Mersa latebrosis crypta (3) patet foveis:
Huius in occultum gradibus via prona reflexis 155
Ire per anfractus luce latente docet.
Primas namque fores summo tenus intrat biatu
Illustratque dies limina vestibuli.
Inde, ubi progressu facili nigrescere visa est
Nox obscura, loci per specus ambiguum, 160
Occurrunt caesis immissa foramina tectis,
Quae iaciant claros antra super radios.
Quamlibet ancipites texant hinc inde recessus,
Arta (4) sub umbrosis atria porticibus3
Attamen excisi subter cava viscera montis 165
Crebra terebrato fornice lux penetrat.

(1) nec purgata. Quanta sollicitudine et relligione marty-
rum relliquias et sanguinem ipsum prisci Christiani rimarentur,
et Iocis aptis occulerent, vide, benigne lector, apud Romarm,
quem supra dixi, Amnemvm, LVP1vn1; praeterea Munuomvm,
FABRETTVM, MARANGONVM, et Nnmnn Wmnmnvm, patrem Pur-
puratum, qui in veteribus Christianor. monumentis colligendis
illustrandisque curam diligentiamque omnem impenderunt.

(2) metando. Meto, as: et metor, aris; aut metior, metiris
est alicuius rei magnitudinem explorare, modum ei definire,
dimetiri. Exquirendo et dimetiendo locum capiunt, in quo mar-
tyris· relliquias rite condant.

(3) mersa latebrosis. Cryptam Veraniam in via Tiburtina.
V. MAMACH. Oriy. et Antiquitat. Christian. T. 111, p. 160.

(4) arta. Artare et artus, extrita c est ἀρχαϊκῶς. sed pla-
cet eruditis. Gfr. Pmsc. L. VI: et CELLAR. Orthoyr. Glsnnm.
habet arcta. Vide et ad vers. 228.

 

