102 AVRELH annssx‘rn

Confoederantur omnia (1)
Hine inde membra in symbolum3
Mansuescit orbis subditus:
Mansuescat et summum caput (2). 440
Advertat, abiunctas plagas
Coire in unam gratiam3
Fiat fidelis Romulus (3),
Et ipse iam credat Numa.
Confundit error Troicus (4) 445
Adhuc Catonum curiam,
Veneratus occultis focis
Phrygum penates exules.
Ianum bifrontem, et Sterculum (5)
Colit Senatus (horreo 450
Tot monstra patrum dicere),
Et festa Saturni senis (6).
Absterge, Christe, hoc dedecus,
Emitte Gabriel tuum,
Agnoscat ut verum Deum (7) 455
Errans Iuli caecitas.

(1) Confoederantur omnia... Mansuescat orbis. Ita mss.
probatiores, et Aldus. — Confoederentur... mansuescit orbis non-
nullae edit-t„ quas cum Giselino parvi ducimus.

(2) et summum caput. Roma, caput orbis terrarum.

(3) fidelis Romulus. Romani principes Christi doctrinam
amplexentur.

(4) C'onfzmdit error Troicus. Vetustiores Romanor. narra· ·

tiones superstitionesque hic tangit: Romanos scilicet a Troianis
oriundos: Phrygiosque Penates, quos Aeneas in Italiam intulerat:
ignem, quem Vestales custodirent in abditis 1·eligiosissime;alia-
que id genus.

(5) qui stercorandi. Docet nos Lactantius (De Falsa Reliq.
Ι, XX.) eum, qui primus agros stercorandi rationem docuit, in
Deorum censum fuisse relatum.

(6) Festa Saturni senis. De Saturnalibus vide Mrenos.
Satur-nolio. I, VH et nostrum Contra Symm. Ι, 42, et seqq.

(7) Aynoscat ut verum Deum... Deum agnoscant Romani
caecutientes, qui ab Ascanio Iulo, Aeneae filio, originem ultimam
ducunt. ·

