142 Avnssm PRVDENTH

Co'ire toto ex oppido
Turbam fidelem cerneres,
Mollire praefultum torum, 335
Siccare cruda vulnera.

Ille ungularum duplices
Sulcos pererrat osculis; (1)
Hic purpurantem corperis
Gaudet cruorem lambere. 340

Plerique vestem linteam
Stillante tinguunt sanguine,
Tutamen ut sacrum suis
Domi reservent posteris.

Tunc ipse manceps carceris, (2) 345
Et vinculorum ianitor,
Ut fert vetustas conscia,
Repente Christum credidit.

Hic obseratis vectibus
Densae specum caliginis 350
splendore lucis advenae
Micuisse clausum viderat.

At vero postquam lectuli
Martyr quietem contigit;
Aeger morarum taedio, 355
Et mortis incensus siti:

Si mors habenda eiusmodi est,
Quae corporali ergastulo
Mentem resolvit liberam,
Et reddit auctori Deo: 360

(1) sulcos pererrat osculis: cicatrices‚' quibus corpus per·
aratur, exosculatur.
(2) manceps carceris. Camerarius, seu praefectus carceris.

 

