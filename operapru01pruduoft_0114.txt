72

AVRELH PRVDENTII

Inter coevi sanguinis (1)
Fluenta solus integer,
Ferrum, quod orbabat nurus,
Partus fefellit Virginis.

Sic stulta Pharaonis mali
Edicta quondam fugerat,
Christi figuram praeferens,
Moses, receptor civium (2).

Cautum et statutum ius erat,
Quo non liceret matribus,
Quum pondus alvi absolverent,
Puerile pignus tollere (3).

Mens obstetricis sedulae,
Pie in tyrannum contumax,
Ad spem potentis gloriae
Furata servat parvulum3

Quem mox sacerdotem sibi
Adsumpsit orbis conditor,
Per quem notatam saxeis
Legem tabellis traderet.

Licetne Christum noscere
Tanti per exemplum viri?
Dux ille, caeso Aegyptio,
Absolvit Israel iugo.

ι 140

145

150

160

(1) 00δυὶ sanyuinis. Sanguinis puerorum eiusdem aetatis.

Coenus vox habetur ad senescentem latinitatem pertinens, neque
usurpanda; quamquam semel occurrit in Mvnml variis lectio-
nibus (V. Lect. II, 14).

(2) receptor: σωτήρ, sospitator, vindex, adsertor.
(3) tollere, scil. de terra Cfr, Minerv. Smern IV, ξ 5. Transi.

educare, nutrire. Puerum recens natum pater e terra tollebat,
matrique, aut nutriculae alendum dabat. Unde illud Italorum:

allevare.

