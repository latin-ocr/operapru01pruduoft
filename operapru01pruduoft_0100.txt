58 AVRELII PRVDENTn

Sic corpora mortificata
Redeunt melioribus aunis3
Nec post obitum recalescens 95
Compago fatiscere novit.

Haec, quae modo pallida tabo
Color albidus inficit ora,
Tunc flore venustior omni
Sanguis cute tinguet amoena. 100

Iam nulla deinde senectus
Frontis decus invida carpet3
Macies neque sicca lacertos
Succo tenuabit adeso.

Morbus quoque pestifer, artus 100
Qui nunc populatur anhelos, ’
Sua tunc tormenta resudans (1)

Luet inter vincula mille.

Hunc eminus aere ab alto
Victrix caro, iamque perennis 10¹
Cernet sine fine gementem,
Quos moverat ipse, dolores.

Quid turba superstes, inepta
Claugens ululamina miscet?
Cur tam bene condita iura 115
Luctu dolor arguit amens?

Iam moesta quiesce querela3
Lacrimas suspendite, matres:
Nullus sua pignora plangat3
Mors haec reparatio vitae est. 120

(1) sua tormenta resudans. Hosti poeta morbum confert,
qui, quum (eorpus multis cruciatibus affecisset, ipse poenas tan·
dem crudelitatis suae luat.

