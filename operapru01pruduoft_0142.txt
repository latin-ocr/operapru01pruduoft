100 AVRELH PRVDENTII

 

Quin ipsa odoris qualitas, 385
Adusta quam reddit cutis,
D1versa utrosque permovet:
His nidor, illis nectar est.

Idemque sensus, dispari
Variatus aura, aut adficit 390
Horrore nares vindice,
Aut mulcet oblectamine.

Sic, ignis aeternus, Deus:
Nam Christus ignis verus est3
Is ipse complet lumine 395
Iustos, et urit nomos.

Postquam vapor diutinus
Decoxit exustum latus,
'Ultro e catasta (1) iudicem
Compellat adfatu brevi: 400

- « Converte partem corporis
Satis crematam iugiter,
Et fac periclum, quid tuus
Vulcanus ardens egerit. » —

Praefectus inverti iubet. 405
Tunc ille: ——- « Coctum est, devora3
Et experimentum cape,
Sit crudum, an assum suavius. » —

Haec ludibundus dixerat3
Caelum deinde suspicit, 410
Et congemiscens obsecrat,
Miseratus urbem Romulam:

(1) Catasta. Pegma, tabulatum, ubi venalicias servos expo-
nerent mangones. Inde lectulus, seu crates ferrea dicta est illa
catasta, in qua, igne supposito, rei torquendi ante omnium
oculos ponerentur. V. Περὶ Στεφ. 56; et ibid. X, 467.

