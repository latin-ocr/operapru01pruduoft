 

’’’’’’

Caesaris vexilla linquunt, eligunt signum Crucis ,
Proque ventosis draconum, quos gerebant, palliis (1) :35
Praeferunt insigne lignum, quod draconem subdidit.

Vile censent expeditis ferre dextris spicula,
Machinis murum ferire, castra fossis cingere,
Impias manus cruentis inquinare stragibus.

Forte tunc atrox secundos Israelis posteros (2) 40
Ductor aulae mundialis (3) ire ad aram iusserat,
Idolis litare (4) nigris, esse Christi defugas.

Liberam succincta ferro pestis urgebat fidem:
Illa virgas et secures, et bisulcas ungulas (5) ‘
Ultro fortis expetebat, Christi amore interrita. 45

Carcer inligata duris colla baccis (6) impedit.
Basbaras forum per omne tortor exercet manus;
Veritas crimen putatur, vox fidelis plectitur.

Tunc et ense caesa virtus triste percussit solum.
Et, rogis ingesta moestis, 'ore flammas sorbuit: 50
Dulce tunc iustis cremari, dulce ferrum perpeti.

Hic duorum cara fratrum concalescunt (7) pectora, ’
Fida quos per omne tempus iunxerat sodalitas:
Stant parati ferre quidquid sors tulisset ultima ‚

(1) palliis. Velis, vexillis vento inflatis, in quo draco, vel
aliud animal effingeretur.

(2) Israelis posteros. Christianos.

(3) ductor mundialis. Imperii romani dux. Quisnam suerit
hic ductor haurire nusquam potui. Mundialis autem, pro eo quod
est mundanae, vox est aevi deterioris, V. Καθημ, 1. V. 90.

(4) Litare et sacrificare quid differant. Vide Ans. Popma
De Differentiis Verbor. Augustae Taurinor. Ex Offic. Asceterii
Salesiani. an. Mocccrxv.

(5) Unqulas. Hoc nomine forcipis genus veniebat. quod
serarum ungulas referret, essetque in summa parte dentatum.

(6) baccis, vel bacis impedit. Bacas, aut baccas interpre=
tari licet genus quoddam catenularum nodis asperarum. Wsrrzns
et Cmmumnnvs legunt: boiis, qua voco significatur item torquis
genus, quo damnati afficerentur.

(7) concalescunt. Alii convalescunt. Priorem praetuli.

A. Pavonum opera. 6

