108 Avitum PRVDENTH

 

Quod quisque supplex postulat, 565
Fert impetratum prospere:
Poscunt, licenter (1) indicant,
Et tristis haud ullus redit,
Ceu praesto semper adsies (2),
Tuosque alumnos urbicos 570
Lactante complexus sinu
Paterno amore nutrias.
Hos inter, ο Christi decus,
Audi et poetam rusticum (3),
Cordis fatentem crimina, 575
Et facta prodentem sua.
Indignus, agnosco et scio,
Quem Christus ipse exaudiat3
Sed per patronos martyres
Potest medelam consequi. 580
Audi benignus supplicem
Christi reum Prudentium,
Et servientem corpori
Absolve vinclis saeculi.

(1) licenter. In bonam partem , scil. fidenter, ore libero.
Vaticanor. pars maior habet iocanter, id est lubenter: sed Bo—
doniana lectio magis ad sensum confert.

(2) adsies, παραγωγή.
(3) De animo poetae humili demissoque iam paucula annota-
vimus in Praes. Περὶ Στεφ. V· 25 et seqq·

