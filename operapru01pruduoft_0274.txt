232 AVRELH PRVDEN'rn

Oscula, perspicuo figunt impressa metallo (1),
Balsama defundunt, fletibus ora rigant.
Iam quum se renovat decursis mensibus annus, 195

Natalemque diem passio (2) festa refert3
Quanta putas studiis certantibus agmina cogi,
Quaeve celebrando vota coire Deo?
Urbs augusta suos vomit (3) effundique Quirites·
Una et patricios ambitione pari. 200
Confundit plebeia phalanx umbonibus aequis (4)
Discrimen procerum, praecipitante fide.
Nec minus Albanis (5) acies se candida portis
Explicat, et longis ducitur ordinibus.
Exsultant fremitus variarum hincinde viarum, 205
Indigena, et Picens (6), plebs et Etrusca venit.-
Concurrit Samnitis (7) atrox habitator, et altae
Campanus Capuae, iamque Nolanus adest.
Quisque sua laetus cum coniuge, dulcibus et cum
Pignoribus‚ rapidum carpere gestit iter. 210
Vix capiunt patuli populorum gaudia campi,
Haeret et in magnis densa cohors spatiis.
Angustum tantis illud specus esse catervis
Haud dubium est, ampla fauce licet pateat.

   

(1) perspicuo metallo, marmoribus et aere ornatum sepul-
crum, ut usquequaque perspici posset.

(2) natalemque diem passio. Quid dies natalis, et passio
martyris significent. V. Περὶ Στεᾩ. 1, init.
(3) vomit. V. VIRG. Geor-9. 11, 462.

(4) umbonibus aequis. Turba tuni-eati popelli² et uua primi
ordinis cives, quin togam ita componerent, ut umbonem efficeret
solemnem, festinantes pietatis studio oratmn conveniunt acer--
vatim.

(5) Albanis... portis. Albani cives Romam confluunt.
(6) Picens. Picentes, qui in ora. maris Tyrreni incolunt.

(7) Samnitis atrox habitator. Sub. agri. Noster Conco-u
Symm Π, 515, Samnitem asperum appellat.

