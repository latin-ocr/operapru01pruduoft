.,„

56 Avannn PRVDENTn

Quae pigra cadavera pridem
'Pumulis putrefacta iacebant,
Volucres rapientur in auras,
Animas comitata priores.
Hinc maxima cura sepulcris 40
Impenditur: hinc resolutos
Honor ultimus accipit artus,
Et funeris ambitus (1) ornat.
Candore nitentia claro
Praetendere lintea mos est, 50
Adspersaque myrrha Sabaeo
Corpus medicamine servat.
Quidnam sibi saxa cavata ‚
Quid pulchra volunt monumenta (2),
Res nisi quod creditur illis 55
Non mortua, sed data somno (3)?
Hoc provida Christicolarum
Pietas studet, utpote credens
Fore protinus omnia viva,
Quae nunc gelidus sopor urguet. 60
Qui iacta cadavera passim
Miserans tegit aggere terrae,
Opus exhibet ille benignum (4)
Christo pius omnipotenti.

(1) funeris ambitus: pompa¹ funeris.

(2) quid pulchra monumenta... TVLuvs (Quaest. Tus-0. 1,
12), excessu vitae hominem non deleri sic, ut funditus inte-
reat, ait licere intelligi, ι( quum multis aliis rebus, tum e
pontificio iure et ceraemoniis sepulcrorum. »

(3) data somno. Christianorum corpora in sepulcretis dor-
mire dicebantur, uti ex inscriptionibus eruitur, quas Muratorius,
Fabbrettus, Marangonius, Rossius, aliique in unum collectas illu-
strarunt. Ob hanc causam nos locum illum sacrum, ubi corpora
defunctorum rite conduntur, vocamus coemeterium, voce e Graecis
ducta, quae latine dormitorium significat.

(4) opus... beniquum. V. S. Avavs'nm lib. cui titulus: De
cura pro mortuis yerenda.

